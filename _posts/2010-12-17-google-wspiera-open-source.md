---
layout: post
title: Google wspiera open source
date: 2010-12-17 14:31:52.000000000 +00:00
type: post
published: true
status: publish
categories:
- Tech
tags: []
---
<p>Przedwczoraj na blogu googla <a href="http://googlecode.blogspot.com/2010/12/windowbuilder-becomes-new-open-source.html">pojawiła się informacja</a>, że otwierają 2 wtyczki WindowBuilder i CodePro Profiler. Pierwsza służy do budowania GUI i jest naprawdę dobrym kawałkiem softu, druga to profiler (jak nazwa wskazuje :P) czyli służy do znajdowania wąskich gardła w aplikacji.</p>
<p>Oba projekty przejdą pod skrzydła fundacji Eclipse'a i zostaną <em>Eclipse projects</em> w pierwszej połowie 2011 roku. Wtedy zostaną opatrzone licencją EPL (Eclipse public licence).</p>
<p>Według mnie jest to ważne wydarzenie dla wszystkich użytkowników Eclipsa. Są to 2 dobre wtyczki, których wielu osobom przez kilka lat brakowało, a teraz są i to jako OS :).</p>
<p>Google wycenia wartość przekazanego kodu i praw intelektualnych na 5 milinów $. Sporo. Ciekawy jest również podany przez nich powód, czyli wiele próśb od userów :) Choć google starają się nie być złymi to jednak jestem przekonany, że mają w tym jakiś głębszy cel.</p>
<p>Ponadto w wtorek Apache <a href="https://blogs.apache.org/foundation/entry/the_apache_software_foundation_launches" target="_blank">ogłosiło</a>, że rozpoczyna współpracę z Googlem. Powstaje strona pod adresem http://www.apache-extras.org/ gdzie hostowane są projekty związane z projektami apache, ale nie będące bezpośrednio pod skrzydłami Apacha (dla przykładu, Apache Shrio ma realma do Atlassian Crowda, który można znaleźć na nowej stronie).</p>
<p>Jako, że nie jest to formalnie część ASF to nie jest narzucana licencja ani proces zarządzania, co było wytknięte Apaczom na ostatnim trójmiejskim JUGu. Widać zdają sobie oni sprawę, że nadmiar formalizmów mógł ich w końcu zabić, do czego w komunikacie się według mnie przyznają, stwierdzając, że ta inicjatywa ma służyć dalszemu podnoszeniu innowacyjności ich projektów.</p>
<p>Co do zysków googla, to poza utrzymaniem domeny nic ich to nie kosztuje (w sumie jest to ten sam code.google.com co wcześniej, a same projekty można, podobno, bezproblemowo przenieść), a wokół apaczów muszą się kręcić z racji Harmony. Ciekawe jak się potoczy dalej ta przyjaźń.</p>
<p>To garść <em>nowości</em> z szerokiego świata na dziś. Ciekaw jestem waszej opinii na temat nowych inicjatyw googlowych, jako że ja mieszkam u klienta w tym tygodniu i za dobrze nie miałem czasu na własne przemyślenia. Nawet ten wpis się pisał przez 3 dni :P</p>
