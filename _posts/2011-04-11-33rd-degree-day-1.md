---
layout: post
title: 33rd degree - day 1
date: 2011-04-11 21:12:05.000000000 +01:00
type: post
published: true
status: publish
categories:
- Conference
tags: []
---
<p>No i po 2 dniach kręcenia się po Krakowie, o czym może też wam napiszę, nadszedł w końcu wielki dzień, rozpoczyna się konferencja.  Jeszcze tylko śniadanie w hotelu, 10 min spacerkiem do Best Western Premium Krakow Hotel i rozpoczynamy Geekfest :D</p>
<p>Będę opisywać wydarzenia chronologicznie. Będę też dość szczegółowy, ostatni wpis będzie pewnie podsumowaniem, po którym będzie jeszcze grupa wpisów z kuluarów.</p>
<p>Zaczęło się od Lindy Rising i jej tematu o tym jak się oszukujemy (<a title="Linda Rising Deception And Estimation" href="http://33degree.org/talks.html#DeceptionAndEstimation" target="_blank">Deception and Estimation</a>). Miało to wprawdzie niewiele wspólnego bezpośrednio z programowaniem, a już na pewno nic z Javą, niemniej jednak mi temat odpowiadał. Kto mnie zna lepiej, wie że lubię "miękkie" tematy. To co udało jej się jako jednej z niewielu to uaktywnienie publiczności, całej. Zaliczam jej prelekcję jako wyjątkowo udaną. Przyjemnie się również z nią rozmawiało podczas przerwy na kawę (w zasadzie to opuściłem całą przerwę, bo rozmowa była zbyt wciągająca)</p>
<p>Po Lindzie na scenę wszedł Matt Raible (<a title="Matt Raible Comparing JVM Web Frameworks" href="http://33degree.org/talks.html#ComparingJVMWebFrameworks" target="_blank">Comparing JVM Web Frameworks</a>). Widziałem co pokazywał na Devoxxie 2k10 (<a title="Matt talk from Devoxx" href="http://parleys.com/#st=5&amp;sl=0&amp;id=2118" target="_blank">Parleys udostępnia ten speech za free</a>) więc planowałem rozpocząć unconference. Okazało się jednak, że Matt uaktualnił slajdy więc zostałem :P. W nowej wersji Tapestry awansowało na 5te miejsce więc trochę o nim mówił (co skończyło się tym, że zabierałem czas z Q&amp;A, jako że się musiałem wtrącać co pewien czas :P)</p>
<p>Matt niestety poszedł sobie tak szybko jak tylko mógł, a po nim przyszedł Nathaniel Schutta (<a title="Nathaniel Schutta Hacking Your Brain For Fun And Profit" href="http://33degree.org/talks.html#HackingYourBrain" target="_blank">Hacking Your Brain for Fun and Profit</a>). Jego wykładu mi jakoś nie podszedł, poszedłem więc do pustego pokoju konferencyjnego i rozpocząłem unconference. Wprawdzie wpierw byłem sam, ale na szczęście to się dość szybko zmieniło i miałem pierwszy ciekawy problem projektowy do dyskutowania. Tematem była kiełbasa i lockowanie jej na czas trwania sesji wielu klientów. Sesja przeciągnęła się na lunch, gdzie 400 geeków poruszało typowy dla nas problem: rozmawialiśmy o dupach (Moja karta graficzna jest do dupy ;)), no i trochę o pracy.</p>
<p>Nie podejrzewacie nawet ilu rzeczy można dowiedzieć się o wątkach, jbossie i javie wcinając zraza z ziemniakami.</p>
<p>Po obiedzie były WDW (wykłady do wyboru). Interesował mnie z tej sesji jedynie Hamlet D'Arcy i jego temat o statycznej analizie kodu w Intelliju (<a title="Hamlet D'Arcy Get'em before they get you" href="http://33degree.org/talks.html#Getem" target="_blank">Get 'em before they get you</a>). Prezentację i slajdy widziałem wcześniej na jego stronie/twitterze, więc w sumie to wynudziłem się trochę podczas samych slajdów. Na jego szczęście (bo będę pozytywnie go recenzować na mym ultra ważnym i wpływowym blogu :E), był bardzo otwarty na pytania, dzięki czemu udało mi się poznać moje narzędzie lepiej (w pracy żyję na co dzień z Ideą) oraz poznałem rozwiązanie kilku zagadek/problemów z nim związanych.</p>
<p>Teraz miały nastąpić workshopy. Wszystkie zapowiadały się ciekawie i na korytarzu wrzała dyskusja gdzie iść. BTW +1 dla  Hotelu i Grzegorza za przekąski i nieograniczoną ilość soków/wody/kawy/herbaty w przerwach. Wpierw miałem iść na GITa, ale jako że WiFi szwankowało (czyt. nie działało), to średnio bym miał okazję z tego coś wynieść. Ten sam problem miała sesja androida więc -1 za słabe przygotowanie się pod te zajęcia. Z rozkładu wychodziło mi, że albo Neal Ford i jego produktywny programista albo Linda z retrospekcją. Wiedząc, że to klawa laska jest, poszedłem do Lindy :)</p>
<p>Sesja traktowała o retrospekcji: czym jest i jak przeprowadzić (<a title="Linda Rising The Power of Retrospection" href="http://33degree.org/talks.html#ThePowerOfRetrospection" target="_blank">The Power of Retrospection</a>). Przydatne zajęcia, poprowadzone z dużą dozą humoru i dające kilka ciekawych pomysłów do zaimplementowania  w pracy. Jeśli się nie mylę to kilka pomysłów Linda chciała zaszczepić Grzegorzowi by zaaplikował na przyszłym 33degree, za rok zobaczymy co z tego wyjdzie :)</p>
<p>Na koniec był jeszcze Jakub Nabrdalik z kilkoma pomysłami dotyczącymi poprawiania firmy (<a title="Jakub Nabrdalik Hack your company" href="http://33degree.org/talks.html#BOFHackCompany" target="_blank">Hack your company</a>). Sam temat ciekawy jednak nie widzę sposobu by wdrożyć te pomysły. Dla wszystkich lepiej, że nie było mnie na <em>Web frameworks shootout</em> gdzie pewnie bym trollował chłopakom tekstem: <em>W Tapestry da się to zrobić lepiej! I szybciej!</em> ;)</p>
<p>Na koniec jeszcze tylko kilka piw od chłopaków z JRebela, dużo pogawędek i czas do hotelu.</p>
<p>O czymś nie wspomniałem? Niee, poznanie męża Lindy, pokazanie mi przez Matta (podczas beer party) drogi jaką mogę podążać, poznanie JRebel teamu (świetna ekipa), przeprowadzenie kilkunastu interesujących rozmów, pogawędki z dziewczynami z Luxoft HRów i kilka innych nieistotnych wydarzeń można chyba spokojnie pominąć ;)</p>
<p>No i tak mi minął pierwszy <del>nudny</del> dzień na 33rd degree. Za rok wracam... a wait, jeszcze minimum 2 wpisy zanim to ogłoszę :P</p>
<p>PS zdjęć napstrykałem sporo. Problem w tym, że ze mnie kiepski fotograf a w każdym pomieszczeniu było inne oświetlenie a ja nie lubię gdy lampa błyska więc średnio wyszły. Wpierw muszę przefiltrować fotki, a później dopiero postaram się zrobić fotorelację.</p>
