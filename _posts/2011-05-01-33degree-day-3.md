---
layout: post
title: 33degree - day 3
date: 2011-05-01 21:20:56.000000000 +01:00
type: post
published: true
status: publish
categories:
- Conference
tags: []
---
<p>No dobra, czas kończyć bo ciągnie się to za długo.</p>
<p>Ostatni dzień był dla mnie głównie serią unconference Stefan Tilkov opowiadał o RESTcie w Javie (<a title="Abstract - Stefan Tilkov - REST in Java" href="http://33degree.org/talks.html#RestJava" target="_blank">REST in Java</a>). No cóż, o ile ciekawe, o  tyle mogłem wybrać coś innego ;) <a title="Abstract - Michael Nygard - Failures Come In Flavors" href="http://33degree.org/talks.html#FailuresComeInFlavors" target="_blank">Failures Come in Flavors</a> przedstawione przez Michaela Nygarda, przypuszczam, że dużo bardziej by pasowało do mojej obecnej sytuacji ;)</p>
<p>Nie zrozumcie mnie źle, Stefan jest ekspertem od RESTa, dowiedziałem się więcej o dostępnych bibliotekach w Javie by zaaplikować RESTową architekturę, ale mi to akurat teraz jest zbędne.</p>
<p>Następnie udałem się na najgorszą z wszystkich prelekcji: <a title="Abstract - crap" href="http://33degree.org/talks.html#SolveUnsolvable" target="_blank">Marcin Kokott i Martin Chmelar w How to solve unsolvable problems in projects</a>. Jak dla mnie to przyszli panowie, by zareklamować swoje usługi i przekonać nas by ich zatrudnić. Jak dla mnie porażka, nic więcej na ich temat nie napiszę.</p>
<p>Kolejna prezentacja, mimo iż o tematach wszystkim dobrze znanych, była jednym z najjaśniejszych punktów konferencji. Szczepan Faber i Bartosz Bańkowski opowiadali o głównych grzechach popełnianych przez programistów (<a title="Abstract - Faber, Bańkowski - Divine Code" href="http://33degree.org/talks.html#DivineCode" target="_blank">Lost Chapters of Divine Code: 7 Deadly Sins</a>). Zgadzam się z nimi w pełni i staram się przekonywać ludzi, z którymi pracuję, do idei zawartych w ich prezentacji. No może nie do wszystkich. Przejdźmy przez t o co powiedzieli:</p>
<ol>
<li>Obiekt powinien nie mieć metod prywatnych, bądź mieć ich jak najmniej</li>
<li>Obiekty bezstanowe nie powinny mieć metod statycznych</li>
<li>Dziedziczenie komplikuje kod</li>
<li>Nie powinno się tworzyć finalnych klas / finalnych metod</li>
<li>Nie powinno się nazywać tej samej rzeczy na kilka sposobów</li>
<li>Nie powinno się budować frameworków na wyrost</li>
<li>static na polach prowadzi do stanu globalnego, który jest zły.</li>
</ol>
<p>Ad 1. Ogółem to zgadzam się, że obiekty nie powinny być zbyt duże, ale przesada z ekstrakcją metod prywatnych i zamianą ich w metody publiczne, będzie prowadzić do biegunki klas, które są używane przez jeden obiekt jedynie.</p>
<p>Sam określiłbym to tak: jeśli wykorzystasz metodę prywatną w 2 obiektach, to wyekstrahuj ją do zewnętrznego obiektu by zachować zgodność z zasadą DRY.</p>
<p>Ad 2. Niemal w pełni zgoda. Słowo kluczowe static jest zakazane. Tworzyłem dla klienta niedawno standard kodowania w javie i był to jeden z pierwszych zapisanych przeze mnie  punktów: nie korzystać z statycznych utility classes. Nie jest to do kości złe, ale prowadzi do pokusy tworzenia aplikacji quasi proceduralnych, które niesamowicie ciężko jest testować i zmieniać.</p>
<p>Moja zasada: jeśli masz klasę, która posiada tylko statyczne metody, to jest ona uzasadniona jeśli może być wyekstrahowana do zewnętrznej biblioteki. Jako przykład podaję zawsze bibliotekę Apache Commons i klasę StringUtils. BTW jedna z bardziej użytecznych bibliotek.</p>
<p>Ad 3. Dziedziczenie uważam za złe. Widziałem proste obiekty, które był absolutnie niezrozumiałe z racji wielopoziomowej hierarchii klas. Dziedziczenie ma swoje miejsce, ale jeśli używa się go by ponownie wykorzystać kod, to bardzo łatwo złapać się w pułapkę, że coś nie działa i nie wiemy dlaczego, bądź koszt zmiany jest duży.</p>
<p>Dziedziczenie ma swoje miejsce i nie należy z niego całkowicie rezygnować, jednak w wielu przypadkach rozsądniej jest obiekt komponować, co prowadzi do bardziej elastycznej architektury.</p>
<p>Ad 4. Ogólnie zgoda. Odwołali się tu oni do Joshua Blocha, który stwierdził, że klasa powinna być abstrakcyjna albo finalna. Problem z takim podejściem pojawia się w trakcie pisania testów, bądź udostępnieniu kodu jako biblioteki dla klienta. Czasem musimy nadpisać jedną / kilka metod, bo mamy potrzebę inną niż autor przewidział.</p>
<p>Ad 5. W pełni zgoda. Borykają się z tym przeważnie projekty, które ciągną się na przestrzeni długiego czasu (a przynajmniej tak wynika z mojej obserwacji). Klient potrafi zmienić nazwę dla bytów co może przeniknąć szybko z dokumentów wymagań do kodu, a wtedy zaczyna się jazda, szczególnie jeśli zmienia się zespół programistów :)</p>
<p>Ad 6. Podsumowując: do powieszenia obrazka na ścianie potrzebny jest Ci gwóźdź i młotek. Nie buduj więc maszyny wbijającej gwoździe i wieszającej na nich obrazki, szczególnie gdy masz tylko jeden obrazek</p>
<p>Ad 7. Znów trudno się nie zgodzić. Stan globalny ciężko się zmienia i testuje. Hmm, może kompilator Javy powinien podczas kompilacji na każdym słowie static  wyrzucać prompta: "Czy jesteś pewien, że to chcesz zrobić?". Może to by ich oduczyło?</p>
<p>Od chłopaków trafiłem do Neala Forda i  <a title="Abstract - Neal Ford - Abstraction Distractions" href="http://33degree.org/talks.html#AbstractionDistractions" target="_blank">Abstraction Distractions</a>. Opowiadał on o ... trudno powiedzieć o czym, ale było ciekawie ;) Na poważnie, ciężko jest to wszystko zamknąć w kilku zdaniach by nie spłycić analizy jakiej dokonał Neal, dotyczącej tego jak myślimy, projektujemy, kodujemy, pracujemy, żyjemy. Wplatał w historie z życia wzięte zagadnienia związane z IT i szło mu to bardzo sprawnie.</p>
<p>Następnie wziąłem wolne  2.5 godziny i na korytarzu uczestniczyłem w licznych interesujących rozmowach. Jak na każdej konferencji: jeden z najlepszych momentów: możliwość pogadania z innymi devami.</p>
<p>Na sam koniec odwiedziłem jeszcze Teda Newarda i posłuchałem o ... tym by nie słuchać nikogo i myśleć samemu za siebie (<a title="Abstract - Ted Neward - Rethinking Enterprise" href="http://33degree.org/talks.html#RethinkingEnterprise" target="_blank">Rethinking "Enterprise"</a>). Bardzo odprężający wykład na koniec.</p>
<p>Jeszcze tylko losowanie, w którym udało mi się dostać licencję na Intellij (jej, już nie muszę korzystać z  Idei u klienta i samemu klepać kodu w eclipsie :) ) i czekając na pociąg udałem się z Łukaszem Kuczerą na miasto.</p>
<p>Podsumowując: było rewelacyjnie. Już pod koniec day 1 wiedziałem że za rok na pewno tam jadę ponownie. Jak dla mnie najlepsza javowa (i nie tylko) konferencja w tej części europy. Świetni prelegenci, dużo uczestników (nie tylko z PL), znakomita organizacja, przystępna cena ... a z resztą: w ankiecie na idealną konferencję tak opisałem tą moją wymarzoną, a Grzegorz ją zorganizował, za co bardzo mu dziękuję. Było rewelacyjnie i za rok postarajcie się, żeby was na niej nie zabrakło.</p>
<p>Co dalej na blogu? Kilka tematów, które przyszły do mnie na #33degree (teraz już technicznie stricte będzie). Pracuję też na screencastami, jak się uda i mnie technologia nie pokona (i brak czasu), to możecie się spodziewać kilku ciekawych, mam nadzieję, filmów o refactoringu i Tapestry. Tylko jeszcze w życiu osobistym posprzątam.</p>
<p>Do następnego</p>
